<!DOCTYPE html>
<html lang="hu">
    <head>
        <title>Pumi</title>
        <meta charset="utf-8">
        <link rel="stylesheet" href="source/style.css">
    </head>
    <body>
        <table>
            <tr>
                <th><a href="./">Kutya fajták</a></th>
                <td><a href="erdelyikopo.html">Erdélyi kopó</a></td>
                <td><a href="komondor.html">Komondor</a></td>
                <td><a href="kuvasz.html">Kuvasz</a></td>
                <td><a href="vizsla.html">Magyar vizsla</a></td>
                <td><a href="mudi.html">Mudi</a></td>
                <td><a href="puli.html">Puli</a></td>
                <td><a href="pumi.html">Pumi</a></td>
            </tr>
        </table>
        <h1>Pumi</h1>
        <p style="text-align: center;"><img src="source/img/pumi.jpg" alt="Pumi képe" title="Pumi"></p>
        <p>A pumi őshonos kutyafajtánk, hazánk területén, a 17-18. század folyamán alakították ki a puli és a merinói juhnyájakat hazánkba kísérő terrier jellegű pásztorkutyák kereszteződéséből. Így jött létre a pulinál rövidebb szőrű, lebicsakló fülű terelőkutya, amely gyorsan népszerű lett a pásztorok között, hiszen minden jószág mellett használható volt. A pumi elnevezést, amely valószínűleg Pomeránia nevéből származik, először 1795-ben írták le, majd Pethe Ferenc is megemlíti a Természet Históriája című művében 1815-ben. Első ismert tenyésztője gróf Festetics Sámuel volt.</p>
        <p>A pumi közepesnél kisebb méretű kutya, amely megjelenésében le sem tagadhatná a terrier ősöket. Szőrzete 4–7 cm hosszú, tincses, nem nemezesedik, de rendszeres ápolást igényel: ajánlatos olykor trimmelni és ollóval igazítani. Leggyakrabban a szürke különböző árnyalataiban fordul elő, de van fehér, fekete és fakó színű is.</p>
        <p>A pumi egy négy lábon járó vitalitásbomba, amelynek energiája kimeríthetetlen. Rendkívül éber, véleményének mindig hangos csaholással, ugatással ad hangot, amely szokása a szomszédok tetszését nem mindig nyeri el. Nagyfokú mozgásigényét leginkább kertes házban képes kielégíteni, lakásban csak az tartsa, aki naponta több órát tud rá szánni. Gyorsan tanul, hihetetlenül mozgékony, ideális a különböző kutyás sportok űzésére. Szeret szerepelni, a figyelem középpontjában lenni, „bohóckodni”, ezért elsősorban aktív, mozgalmas életet élő családoknak ajánlható.</p>
    </body>
</html>